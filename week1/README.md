# <center> Практикум по "Обектно ориентирано програмиране" </center>

## <center> Задачи за Динамична памет, пойнтъри и референции </center>

### Да си припомним от УП-то:

| тип                   | Уточнение                                                                |
| --------------------- | ------------------------------------------------------------------------ |
| **const\* int**       | Можем да пренасочваме указателя, но не можем да променяме стойността     |
| **int\* const**       | Можем да променяме стойността, но не можем да пренасочваме указателя     |
| **const\* int const** | Нито можем да пренасочваме указателя, нито можем да променяме стойността |
| **int&**                  | Псевдоним(Reference). Друго име на вече съществуваща променлива          |

## Задача 1

Да се въведат две цели неотрицателни числа N и M, които ще представляват броя на елементите на два масива. Нека след това елементите на тези масиви да бъдат въведени от конзолата. Да се напише функция, която връща указател към нов масив, в който има елементи, които се съдържат и в двата масива. Ако такива няма, да се върне **nullptr** и да се изведе подходящо съобщение.

## Задача 2

Ваш колега си е направил функция, която създава аритметична прогресия. Но за нещастие оплескал кода си, така че понякога в една от неговите прогресии се вмъкват и други елементи, които не принадлежат на нея. Ваша работа е да филтрирате подадения масив, така че да образува аритметична прогресия спрямо първите си два елемента. След като филтрирате масива проверете дали елементите, които сте премахнали образуват геометрична прогресия и върнете тази стойност. Напишете подходяща функция, която изпълнява тези изисквания.

Пример:

Вход:

{2, 4, 3, 6, 8, 9, 10, с12, 14, 16, 27}

Резултат: аритметична: {2, 4, 6, 8, 10, 12, 14, 16}

филтрирани{3, 9, 27}

образуват ли геометрична прогресия - да

## Задача 3

Да се напише функция, която копира един низ и го запазва в друг. Нека декларацията на тази функция има следния вид:

**void dynamicStringCopy(<подходящ тип> destination, <подходящ тип> source)**

**Погрижете се за паметта!**

## Задача 4 - Задача от изпит на Информатика

Може да се реши с указателна аритметика

От клавиатурата се въвеждат две числа N и M, след което се въвеждат N на брой числа от потребителя, различни от нула. Да се напише рекурсивна функция, която намира измежду въведените числа три такива, произведението на които дава числото M. Ако такива числа съществуват, да се изведат на стандартния изход, в противен случай да се изведе подходящо съобщение.

Пример №1:

Вход:

5 6 1 2 3 4 5

Изход:
Yes! The numbers are (1 \* 2 \* 3 = 6).

Пример №2:

Вход:

7 120 9 12 2 11 17 8 -5

Изход: No!

## Задача 5 - Задача от контролно на Информатика

Един масив ще наричаме специален, ако:

Съдържа поне 3 елемента
В него има специален елемент, за който:
Всички елементи от началото на масива до него включително са сортирани строго възходящо
Всички елементи от него включително до края на масива са сортирани нестрого низходящо

Напишете функция getSpecialElement, която приема указател към първия елемент на масив и неговия размер. Тя проверява дали един масив е специален. Ако е такъв, тя трябва да върне указател към специалния елемент в него, иначе да се върне nullptr.

Демонстрирайте работата на функцията в main, като въведете цяло положително число n (n < 1024) от клавиатурата и n на брой цели числа, представляващи елементите на масива. Изведете подходящо съобщение.

Пример №1

Вход:

5

1 3 5 5 0

Изход:

The array is special, the special element is 5

Пояснение:

Подмасивът 1 3 5 е сортиран строго възходящо. Подмасивът 5 5 0 е сортиран нестрого низходящо.

Пример №2

Вход:

5

5 8 9 2 6

Изход:

The array is not special

Пояснение:

Подмасивът 9 2 6 не е сортиран низходящо
